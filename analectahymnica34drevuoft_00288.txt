—285—

345. De sancto Valerio.

1 a. Deo cuncti iubilemus
Et hunc diem celebremus
Speciali gloria,
2a. Arcem tenens praesulatuS,
Vita, mente sublimatus
Spernebat terrestria,

3a. Huic sanctus Vincentius
Erat ut patri filius,
Dei plenus gratia,

4a. Bene doctus iuvenis
Sancti patris iam senis
Supplet ministeria,

5 a. Destruuntur idola,
Plebs fit iam christicola,
Exsultat ecclesia,

6a. Tandem venit Dacianus,
Vir iniquus, vir profanus,
Praeses in Hispania,
7a. Mox perquirit servos Dei,
Qui statim sistuntur ei,
Sed non mente dubia;

8a. Illi minas contemnentes
Et in Christo confidentes
Exoptant supplicia,

9a. Hos non horror carceris,
Non longa ieiunia

Frangunt clausos tenebris
Per dierum spatia.

10 a. Ripa curta relegatus
Deo servit maceratus
Per multa ieiunia;

11 a. Tandem sese revelavit
Et, quis esset, indicavit
Et sepulcrum demonstravit
Praesuli per somnia.

12 a. Iam a cunctis celebratur
Et devote frequentatur,
Nam captivus liberatur,
Et aeger quisque sanatur,

Fugantur daemonia.

1 b. Qua beatus Valerius,
Pater noster egregius,
Scandit ad caelestia.

21). Deum trinum in personis
Praedicabat veris sonis,
Unum in substantia.

3 b. Quem ad plenum informabant
Et non parum animabant
Literarum studia.

4b. Plebi magnae praedicans,
Ratione indicans,
Ne colant daemonia.

5 b. Convertuntur singuli,
Tam magni quam parvuli,
Christi crescit gloria.

61). Intrat hic Caesaraugustam,
Urbem magnam et venustam,
Et secum gens impia.

7 b. Qui post multa blandimenta
Dare minatur tormenta
Dira atque gravia.

8b. Post Valentiam trahuntur
Et in carcerem truduntur,
Negantur cibaria.
91). Post dira Vincentio
Irrogat supplicia,
Sed seni Valerio
Imperat exsilia.

10 b. lbi sanctus requievit,

Dum plus fremit etplus saevit
Gentilis saevitia,

111), Ab Aneto elevatus

Et in Stada tumulatus,
Post ad Rotam transportatus
Cum ingenti gloria,

12 b. Ο Valeri, pater sancte,

Mereamur te iuvante

Et pro nobis exorante

Collocari Deum ante
In caelesti curia.

Miss. Caesaraugustanum imp. Caesaraugustae 1485. A. — Mis-s. Caesar-
augustanum imp. Caesaraugustae 1498. B. — 5a, 1 Destrnauttu· Β. - Sa, 3

Et optant AB. — 812, 2 carcere AB.

